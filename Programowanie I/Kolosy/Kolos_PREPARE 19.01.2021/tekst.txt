Programowanie od podstaw, dla każdego - to najlepsza seria na start, na rozpoczęcie nauki tworzenia kodów źródłowych w ogóle. Poznasz podstawowe konstrukcje językowe, rozwiniesz analityczne myślenie, nauczysz się programowania na starannie dobranych, życiowych przykładach. Poznanie C++ to wymarzony start w programowanie, który otwiera wiele możliwych dróg poprowadzenia swojej dalszej nauki zawodu programisty.

Po przepracowaniu tego kursu, czyli po wejściu nieco głębiej w pisanie kodów źródłowych, można sobie odpowiedzieć na pytania: Czy ja to lubię? Czy programowanie sprawia mi radość? Czy na pewno na co dzień wygląda to tak jak myślałem na początku że wygląda? Cokolwiek postanowisz - czas spędzony na kursie programowania nauczy cierpliwości, uporu i analityki - słowem: to nie będzie czas stracony. A jeśli zarazisz się tą pasją, to czeka na Ciebie cała masa własnej pracy - przekonasz się, że programowanie oznacza nastawienie na ciągły rozwój, a to co już wiesz to zaledwie wierzchołek góry lodowej (tak olbrzymiej, że nie wystarczy jednego życia, aby poznać wszystkie języki programowania). Z jednej strony zmartwisz się taką realizacją, a z drugiej jedynie uśmiechniesz się lekko.